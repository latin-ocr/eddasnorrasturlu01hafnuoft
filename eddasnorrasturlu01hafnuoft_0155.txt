C. 42-43. noninicssio Grhvmm. 139

dem operis reddidit, non quidem Solem et Lunam, sed
eum prohibuit incolere Jotunheimos, primumque ictum
tanta vi ei inflixit, ut calva in minuta frusta diffringeretur,
ipsumque ad Nillhelam demisit. Lokius autem eum con-
gressum cum Svadilsorio habuerat, ut aliquanto post pul-
lum equinum pareret, cinerei coloris, octo pedibus prae-
ditum, qui equus inter Deos hominesque praestantissimus
est. Sic habet Vaticinium valae:

Tunc omnia Numina

conscenderunt tribunalia,-

dii sanctissimi,

et de eo consultabant:

qui universum aerem

peste miscuisset,

aut progeniei gigantem

Odi uxorem dedisset.
Rupta sunt juramenta,

promissa et sacramenta,

pacta solennia cuncta,

qua} (antea) intercesserant.

Thor solus id effecit,

tumidus prae ira,

ille raro quiescit,

cum talia inaudit.

43. Tum Ganglerius: quid de Skidbladnere memoran-
dum, qui sit navium optima? Nullane navis aeque‘prae-
stans est, aut aeque magna? Cui Har: Skidbladner (om-
nium) navium optima et summo artificio fabricata est,
Naglsarius vero, qui in Muspello est,· navis est maxima.

 

a) valuspai 23. 24.

