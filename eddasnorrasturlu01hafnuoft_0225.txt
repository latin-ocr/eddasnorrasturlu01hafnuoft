C. 55-56.Ι SERMoxsss nmen. 209

hibitis praestigiis. Atque eo vespere, quo compotatio
fieret, Odin in aulam gladios curavit introferendos, tam
splendidos, ut lumen redderent, nullumque aliud lumen,
quoad in compotatione accubitum est, adhiberetur. Tunc
Asae ad convivium ab eis paratum accesserunt, duode-
cimque Asae, qui judicum munere fungebantur, celsis
sedibus se collocarunt, quorum haec sunt nomina: Thor,
Nj'ordus, Freyus, Tyr, Heimdallus, Bragius, Vidar,
Valius, Ullus, Haener, Forsetius, Lokius. Item Asides:
Frigga, Freya, Geviona, Idunna, Gerda, Siguna, Fulla,
Nanna. Hic AEgeri singula ad adspectum magnifica vide-
bantur: omnes parietes splendidis clypeis erant contecti,
appositum mulsum validum, largeque potatum. Proximus
AEgeri Bragius adsidebat, qui et combibebant et verba
inter se commutabant. Bragius AEgeri multis de rebus,
quae inter Asas acciderant, retulit.

56. Narrationem ab his initiis orsus est. Tres Asae,
Odin, Lokius et Haener, domo profecti, iter per montes
et deserta fecerunt, magna in difficultate cibariorum. Ubi
vero in vallem quandam devenerunt, conspecto boum ar-
mento, unum bovem capiunt et ad coctionem parant. Ubi
autem putant, carnes elixatas esse, carbones (rutabulo)
turbarunt, necdum coctae erant3 atque iterum aliquanto
temporis spatio interjecto, quum carbones removissent,
nondum erant elixatae. Itaque inter se disputant, quaenam
hujus rei caussa sit. Tum audiunt vocem supra se in ar-
bore, cui qui insidebat, dixit per se stare, quominus car-
nes igni impositae percoquerentur. Suspiciunt, vident

¹⁴) ab hafz, W. -— ¹⁵) hofz bd, W. —- ¹⁶] vista, W. — ¹⁷) ok
εἰεί oman„ taka ᾦα, W,- yxna, H. — ¹⁸) ῥά ravfa Ι). S„ 1125
rjtifa, id„ Η. - 19)Ιῖ69. scribit εϋῘὶίκς rivfa saeybffln, W.

Η

