C. 4-6. PRAEFATm. 15

sertim ipsum Priamum pro Vodine habent3 quod mirum
haberi non debet, quum Priamus ortus esset a Saturno
illo , quem deum ipsum fuisse orbis septemtrionalis
longo tempore credidit.

5. Hic Saturnus in insula maris Graeciae, Creta dicta,
adolevit3 is ceteris hominibus staturae magnitudine,
robore virium et pulchritudine praestitit3 omnes tam sa·-
pientia, quam ceteris naturae bonis, antecelluit. Multas
quoque artes, antea non inventas, detexit3 artis, spiritus
Pythonici dictae, tam peritus fuit, ut res suturas prae-
sciret, rude metallum in terra invenit, de quo aurum
coxit, quibus rebus brevi potens extitit. Praeterea sta-
tum annonae multasque alias res occultas praedixit 3 atque
hanc ob caussam multasque alias eum praesectum insulae
crearunt. Cui quum per breve tempus praesuisset, om-
nigenarum frugum uberrimus proventus extitit. Ibidem
tanta erat rerum copia, ut nulli nummi, nisi aurei,
recepti essent3 et quamvis magna rerum ad vitam susten-
tandam necessariarum inopia aliae terrae premerentur, his
locis nunquam difficultas annonae erat, indidemque omnes
res, quibus alii indigebant, peti potuerunt. Harum mul-
tarumque aliarum invisibilium, quibus praeditus erat,
virtutum beneficio factum est, ut eum deum esse cre-
derent. Unde alter error ortus est inter Cretenses et
Macedones, quemadmodum ille prior inter Assyrios et
Chaldaeos a Zoroastre profectus erat. At Saturnus, sen-
tiens, quantumin se praesidii, populi judicio, civibus
esset, se deum esse, coelique ac terrae omniumque rerum
>¹moderatorem simulavit.

6. Aliquo tempore nave in Graeciam trajecit, erat
enim ibi regis alicujus filia . cujus amore tenebatur. Hae

