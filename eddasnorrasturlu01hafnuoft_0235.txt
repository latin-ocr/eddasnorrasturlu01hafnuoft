C. 57-58. SERMONES nmen. 219

terram praeterveherentur, in brevia aestuosa remigarunt,
ut navigium subverteretur. Gillingus, qui nandi imperi-
tus esset, periit, nani vero (subversam) navem inverte-
runt, atque ad terram remigarunt. Hunc casum quum
uxori ejus retulissent, illa mortem mariti aegre serens alta
voce lamentabatur. Tum Fjalar eamÎ‡ interrogavit, sola-
tione ei futurum esset, si in mare, ubi periisset, prospe-
xisset. Quod quum mulier annuisset, ille cum fratre Galare
collocutus, hunc jubet vestibulum domus conscendere,
lapidemque molarem in caput egredientis mulieris deji-
cere, se enim lamentationis ejus pertaesum esse. Atque
ille sic fecit. Qua re cognita, Suttungus, Gillingi ex
fratre nepos, nanos adgressus comprehendit, in mareque
deportatos scopulo maris inundationi exposito imposuit.
Illi a Suttungo, ut sibi vitae incolumitatem concederet,
implorantes, gratiae reconcilianda} caussa ad expiandam
patris necem offerunt mulsum illud pretiosum (eximium).
Hoc tandem pacto reconciliatione inter eos facta, Suttun-
gus mulsum domum suam reportatum loco, qui Hnit-
bjarga dicitur, servat, custode adposita filia Gunlada.
Hinc poesin appellamus sangvinem Kvaseris, aut potum
nanorum, aut complementum vel liquorem aliquem Odre-
ris vel Bodnae vel Sonae, aut navigium nanorum (eo quod
illud mulsum eos incolumes ex scopulo reportavit), aut
mulsum Suttungi, aut laticem Hnitbjargorum.

58. Tum AEger: is loquendi modus mihi obscurus vide-
tur, his nominibus poesin appellare. Sed quomodo mul-
sum Suttungicum in potestatem Asarum pervenit? Bra-
gius respondet: sequens narratio hanc rem explicat.
Odin, domo profectus, eo pervenit, quo loco novem servi

